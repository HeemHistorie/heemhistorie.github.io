<!doctype html>
<html class="h-100 user-select-none" lang="nl">
<head>
  <meta charset="utf-8">
  <meta name="viewport" content="width=device-width, initial-scale=1">
  <title>HeemHistorie - Linderstock en Wetsbroecken</title>
  <link rel="icon" type="image/x-icon" href="../../img/favicon.png">


<!-- Google tag (gtag.js) -->
<script async src="https://www.googletagmanager.com/gtag/js?id=G-Q31MDTJBFS"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-Q31MDTJBFS');
</script>


  <meta name="keywords" content="HeemHistorie, Heem Historie, Erfgoed, Ternat, Sint-Martens-Bodegem, Heemkunde">
  <meta name="description" content="De HeemHistorie, heemkundig onderzoek naar erfgoed in Ternat en Sint-Martens-Bodegem">

  <!-- Fonts -->
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Funnel+Sans:ital,wght@0,300..800;1,300..800&family=Old+Standard+TT:ital,wght@0,400;0,700;1,400&display=swap" rel="stylesheet">
  <!-- end of Fonts -->
  <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
  <link href="../../css/general.css" rel="stylesheet">

  <!-- NO ROBOTS NO PRINT NO RIGHT CLICK-->
  <link rel="stylesheet" href="../../css/print.css">
  <meta name="robots" content="noindex, nofollow" >
  <script type="text/javascript">
      document.addEventListener("contextmenu", function (event) {
        event.preventDefault();
      });
  </script>
</head>
<body class="dark-perkament-bg h-100">
  <nav class="navbar navbar-expand-lg bg-body-tertiary accent-font">
    <div class="container-fluid">
      <a class="navbar-brand" href="../../index.html">
        <img src="../../img/HeemHistorie.png" alt="Heem Historie"  width="100" height="30"/>
      </a>
      <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
        <span class="navbar-toggler-icon"></span>
      </button>
      <div class="collapse navbar-collapse" id="navbarSupportedContent">
        <ul class="navbar-nav me-auto mb-2 mb-lg-0">
          <li class="nav-item dropdown">
            <a class="nav-link dropdown-toggle" href="#" role="button" data-bs-toggle="dropdown" aria-expanded="false">
              Gemeenten
            </a>
            <ul class="dropdown-menu">
              <li><a class="dropdown-item" href="#">Ternat</a></li>
              <li><a class="dropdown-item" href="#">Sint-Martens-Bodegem (In opbouw)</a></li>
            </ul>
          </li>
          <li class="nav-item">
            <a class="nav-link disabled" aria-disabled="true" href="personen">Personen</a>
          </li>
          <li class="nav-item">
            <a class="nav-link disabled" aria-disabled="true"  href="publicaties.html">Publicaties</a>
          </li>
          <li class="nav-item">
            <a class="nav-link" href="../../over.html">Over</a>
          </li>
        </ul>
        <!--<form class="d-flex" role="search">
          <input class="form-control me-2" type="search" placeholder="Search" aria-label="Search">
          <button class="btn btn-outline-success" type="submit">Search</button>
        </form>-->
      </div>
    </div>
  </nav>
  <div class="container">
  <h1>Terlinden</h1>
  <p>
    Terlinden, een klein gehucht in het oosten van Ternat. Gelegen aan de Terlindenbeek is het een typisch voorbeeld van een hof nederzetting.
    Omgeven door bos- en heidegebied was het, naast Opalfenen, in de 13e eeuw een van de enige bewoonde plekken in Ternat ten oosten van het dorp.
    Van oudsher wordt het gezien als een gehucht dat ook in de <i>tiendeboeken</i> wordt vermeld als een van de vier <i>tiendewijken</i> in Ternat.
  </p>
  <div class="row align-items-center">
    <div class="col-12 col-lg-7">
      <h2>Linderstock</h2>
      <p>
        In de uithoek van het gehucht, tegen de gemeentegrens met Sint-Martens-Bodegem ligt de <i>Linderstock</i> (soms verbasterd naar de Lindenstock of Lindestok).
        Goed voor ongeveer 10 ha. Daarrond ligt in het westen en noorden de <i>Wetsbroecken</i>.
        In oosten – op Sint-Martens-Bodegem – het <i>Lindeveld</i>, gescheiden van de <i>Linderstock</i> door de “<i>schijvore tussen Bodeghem en Ternath</i>”.
        Tot slot situeert zich ten zuiden de <i>Heuverenbosch</i> (later verbasterd naar Huverenbos, Heuvelenbos, Euver(en)bos of Heuverenberg).
      </p>
      <div class="px-5 py-3 mb-2 light-perkament-bg">
        <strong class="fs-5">Weetje!</strong>
            <p class="px-lg-5">
              De veldnaam <i>Lindeveld</i> bestaat zowel in Sint-Martens-Bodegem als in Ternat.
              Het ligt ten westen van de <i>Wetsbroecken</i> op Ternat.
              Om de verwarring compleet te maken werd er rond 1680 ook in Bodegem gesproken over de “<i>Linderstock onder Bodeghem</i>”,
              dat doelt echter op het Bodegemse <i>Lindeveld</i>.
              Gezien begin 18e eeuw er in Bodeghem heel wat veldnamen veranderden, bestaat het vermoeden dat <i>Linderstock</i> in Bodegem de oude naam is voor het huidige Bodegemse <i>Lindeveld</i>.
            </p>
      </div>
      <p>
        Zoals het toponiem doet vermoeden ging het om een bosrijke uithoek van de Ternatse parochie.
        Gezien de veldnamen “linde” bevatten, trof men er hoofdzakelijk lindebomen.
        Ook het suffix “<i>stock</i>” verwijst naar houtgewas.
        Het stamt uit het Germaanse “<i>stukkothu</i>” en werd in Vlaamse veldnamen vaak gebruikt om gebieden aan te duiden waar er kleinere rooiingen of ontginningen waren.
        De historische oorkonden bevestigen dit vermoeden.
      </p>
      <p>
        Intussen is het bosgebied al meer dan 800 jaar verdwenen.
        Zowel de <i>Linderstock</i> als de <i>Heuverenbosch</i> verdwenen vrij vroeg in vergelijking met de andere gerooide Ternatse bossen, waarschijnlijk al voor 1250.
      </p>
      <p>
        Nadien deden de ontgonnen gronden vooral dienst als akkerland, al werd het ook begraasd door schapenkuddes.
        Eigendomsbewijzen tonen aan dat vanaf eind 17e eeuw tot ongeveer 1830  de hele <i>Linderstock</i> werd gebruikt door de bewoners van het pachthof “Hof Ter Linden”.
      </p>
      <div class="px-5 py-3 mb-2 light-perkament-bg">
        <strong class="fs-5">Weetje!</strong>
            <p class="px-lg-5">
              Hoewel de naam “Hof Ter Linden” vandaag gekoppeld is aan het katten- en hondenhotel nabij het kasteel van Terlinden, was dit niet de hoeve die het bewerkte.
              “Hof Ter Linden” doelde in de 18e eeuw op de hoeve aan de hoek van de huidige Pangaardenstraat en Monnikstraat, waar vandaag de firma “Bolster” gevestigd is.
            </p>
      </div>
      <p>
        De bewoners van het pachthof waren eigenaars van een groot deel van die velden.
        Onder het Ancien Regime (tot 1795) werd er daarnaast een koren-/graancijns getrokken op de <i>Linderstock</i> aan het kapittel van Nijvel en aan de parochie van Dilbeek.
        Dat geeft een beeld van de gewassen die geteeld werden op de velden.
      </p>
      <p>
        Hoewel onder het Ancien Regime de eigenaarswissels hoofdzakelijk binnen dezelfde families bleven, vielen deze familiebanden weg vanaf de Belgische onafhankelijkheid.
        Voortaan zwaaiden adellijke families de eigenaarsplak over de vruchtbare gronden.
        Begin 20e eeuw veranderde dat en werden heel wat gronden te koop gezet.
        Ze werden gekocht door lokale bewoners.
        Rond die periode verschenen ook de eerste huizen, om vervolgens gradueel te veranderen van vruchtbare kouter naar typische Vlaamse lintbebouwing met alle gekende gevolgen.
      </p>
    </div>
    <div class="col-12 col-lg-5">
      <img src="img/0001LinderstockTernat.jpg" class="img-fluid" alt="">
      <p>Historische <i>Linderstock</i> op een luchtfoto van 2021</p>
    </div>
  </div>

  <div class="row align-items-center">
    <div class="col-12 col-lg-7">
    <h2>Wetsbroecken</h2>
    <p>
      Zoals al eerder vermeld grenst de <i>Linderstock</i> in het westen aan de <i>Wetsbroecken</i>.
      Ze wordt van zuidwest naar noordoost doorsneden door de Terlindenbeek.
      In tegenstelling tot de <i>Linderstock</i> waren de gronden op de <i>Wetsbroecken</i> minder bruikbaar voor akkerland.
      Zoals het toponiem al doet vermoeden gaat het om een drassig land (vandaar broeck).
      In het Middelnederlands betekende <i>Wets</i> “drenkplaats ” of “nat/vochtig ”, wat het natte aspect in de naam versterkt.
    </p>
    <p>
      De gronden werden vooral gebruikt voor bos, weide of hooiland en slechts in beperkte mate voor akkerbouw.
      In een akte uit 1828 staat “<i>zaeyland genaemd de drooge weyde</i>”.
      Dit bevindt zich dicht tegen de Bodegemstraat en maakt deel uit van de <i>Wetsbroecken</i>.
      Vermoedelijk werd dit kunstmatig verhoogd om bruikbaar te zijn voor akkerbouw.
      Ook vandaag is de reliëfwijziging nog duidelijk zichtbaar.
    </p>

    <div class="px-5 py-3 mb-2 light-perkament-bg">
      <img class="img-fluid" src="img/0001BodemgebruikWetsbroecken.jpg" alt="Bodemgebruik anno 1858 aangeduid in kleur">
      <p>Het bodemgebruik op de <i>Wetsbroecken</i> in 1858</p>
    </div>

    <p>
      Intussen is het gebied toegewezen aan drie bestemmingen: woongebied, landbouwgebied en bosgebied.
      Net zoals de <i>Linderstock</i> kwamen de eigendommen in het begin van de 20e eeuw in handen van de middenklasse.
      De eerste bebouwing rond 1900 vestigde zich vrij zuidelijk, waar zich nu het kruispunt met de Dilbeeksesteenweg bevindt.
      Rond 1960 kende de <i>Wetsbroecken</i> een snelle toename in de bebouwing.
    </p>
    <p>
      Sinds de opkomst van het kadaster werd de naam “<i>Wetsbroecken</i>” (soms verbasterd naar Westbroecken) vergeten in de geschiedenis.
      De gronden werd toegevoegd als deel van het “<i>Lindeveld</i>”, wat de naam is van de kouter ten westen.
      Doorheen de recente geschiedenis werd het meermaals toegedeeld aan een ander “moederveld”.
      Waar het in 1930 werd toegedeeld aan de <i>Lindestock</i>, werd het in 1945 toegedeeld aan het <i>Lindeveld</i>.
      In 1962 wordt het in het kadaster beschreven als “<i>Bodegemstraat</i>”.
      Pas in 1982 wordt opnieuw <i>Lindeveld</i> gebruikt.
    </p>
    </div>
    <div class="col-12 col-lg-5">
      <img src="img/0001WetsbroeckEnDroogeWeijde.jpg" class="img-fluid" alt="Wetsbroecken en de Drooge Weijde">
      <p>Historische <i>Wetsbroecken</i> (A) en de <i>Drooge Weijde</i> (B) op een luchtfoto van 2021
    </div>
  </div>
  <div class="px-5 py-3 mb-2 light-perkament-bg">
    <strong class="fs-5">Bronnen</strong>
      <div class="px-lg-5">
        <p>
          Bronnen voor dit artikel kunnen opgevraagd worden bij de auteur.
        </p>
        <a class="p-2" href="../../over.html">Vertel me meer</a>
      </div>
  </div>
  </div>
  <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLESaAA55NDzOxhy9GkcIdslK1eN7N6jIeHz" crossorigin="anonymous"></script>
</body>
</html>
